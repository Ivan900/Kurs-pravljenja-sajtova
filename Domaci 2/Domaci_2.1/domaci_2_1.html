<!DOCTYPE html>
<html>
<head>
	<meta charset="UTF-8">
	<title>Domaći 2.1</title>
	<link rel="stylesheet" type="text/css" href="stil21.css">
</head>
<body>
		
	<div class="zaglavlje">
		<h3 id="ime_pisca">Arčibald Rajs</h3>
		<img class="centar" src="https://upload.wikimedia.org/wikipedia/commons/d/d2/Archibald_Reiss.gif">
		<h1 id="naslov">ČUJTE SRBI!</h1>
		</div>
		<hr width = 80%>
	<div class = "tekst">
		<p>Neću sakriti od vas ništa bitno od onoga što sam video, jer pravi prijatelj nije onaj koji vam 
		laska, već onaj koji vam
		kaže istinu, celu istinu. Međutim, nećete imati to ogledalo u rukama 
		dok sam ja u životu. Naći ćete ga u mojim spisima i činićete s njim što god budete hteli. Ili 
		ćete ga pročitati, zamisliti se nad njegovim sadržajem i iz toga izvući korist, ili ćete ga, pak, 
		prezreti,  pa  će  onda  ona  istinska  srpska  duša,  duša  vaših  hajduka  i  junaka  ratova  za 
		oslobođenje, nestati sa vaših prostora. To će biti poslednja usluga koju mogu da vam učinim.</p>
		<p>U  nabrajanju  vaših  vrlina  neću  morati  da  vam  govorim  o  onome  što  vi  nazivate 
		„inteligencijom".  Njome  ću  se  pozabaviti  tek  u  delovima  posvećenim  vašim  manama. 
		Srećom, vaš narod ponajviše čine seljaci, a ne „inteligencija".</p>
		<p>Vaša nacija je imala veoma lepu prošlost, posle koje su usledili dugi nesrećni vekovi. Pošto ste osnoval
		i veliko carstvo, koje je, sudeći po onome što je od njega ostalo, mnogo obećavalo 
		i  u  svoje  doba  bilo  napredno  poput  zapadnih  carevina  i  kraljevina,  pali  ste  pod  prevlast 
		Turaka, zatim i u njihovo ropstvo. Da bi izbegli to robovanje, mnogi od vas su napuštali 
		zemlju i tražili utočište kod moćnih suseda, Austrougara, ali su samo menjali gospodara. Pod 
		Turcima  ste  mnogo  propatili.  Bili  ste  raja.  Crkve  i  manastire  ste  sklanjali  pod  zemlju  ili  u 
		divlje  planinske  klance,  daleko  od  puteva  svojih  gospodara.  Otimali  su  vam  decu  i  od  njih 
		stvarali janičare. Od svoje sirotinje ste plaćali i dobar „desetak" ugnjetačima. Vaši rodoljubi 
		nisu mogli da trpe taj nepodnošljivi jaram pa su potražili sklonište u šumama, u koje Turčin 
		nije smeo da kroči. Bili su to vaši hajduci, duhovni oci onih koji su ostvarili povlačenje preko 
		Albanije, Cera i Jadra. Kajmakčalana i Dobrog polja. Terali su vas sa plodnih ravnica, njih je 
		zaposedao Turčin, a vama ostavljao samo kamenito planinsko zemljište.</p>
		<p>Ipak,  uprkos  svim  tim  nevoljama,  veoma je malo vaših voljenih pokušalo da izbegne taj 
		grozni  položaj  prihvatanjem  muslimanske  vere.  Velika  većina  vaših  predaka  je,  i  pored 
		dugotrajnih patnji, ostala odana staroj veri i nije htela da povije vrat pred okrutnim tuđinom. 
		Guslari su opevali vašu minulu veličinu i tako bili vaša savest. Ti dugi vekovi pod jarmom su 
		u vašem narodu trajan pečat. Time je on stekao divne vrline, ali i velike mane, a sačuvao je i 
		te vrline i te mane. Pogledajmo najpre te vrline, imajući na umu da vam sad govorim o narodu 
		uopšte, a ne o nekim slojevima vašeg stanovništva.</p>
		<p>Narod vam je hrabar i njegova hrabrost često seže do junaštva. Mogu to s pravom da kažem 
		jer sam gledao vaše vojnike, a oni nisu bili ništa drugo do sam narod, u skoro svim bitkama velikog oslobodilačkog rata. Video sam i povlačenje preko Albanije, kada su vam se mnogi seljani i varošani nadmetali u junaštvu sa vojnicima, vojnicima koji su stigli na Krf tek kao 
		ljudske senke i od kojih su mnogi na večnoj straži u morskim dubinama.</p>
		<p>Video sam i vaše ranjenike  u  pokretnim  bolnicama  i  na  operacionim  stolovima.  Retko  bi  im 
		se  jauk,  pa  ni  jecaj,  oteo  iz  usta,  a  često  ih,  (naročito  u  početku  rata),  usled  nedostatka 
		narkotika nisu ni uspavljivali.</p>
		<p>Narod  vam  je  rodoljubiv.  Ne  znam  ni  za  jedan  narod  u  kojem  legendarni  nacionalni  junaci 
		toliko žive u narodnoj duši kao kod vas. A imate i onaj veličanstveni dar da vas sećanje na te 
		junake zna toliko nadahnuti da vam vlastiti život više ništa ne znači. To je zato što lik tih 
		legendarnih  junaka  izlazi  iz  vas  samih.  Sačinjen  je  od  komadića  koje  odaje  vaša  duša. 
		Urođeni zdrav razum vam je u tim junacima „koji su u stvarnosti često bili sasvim drugačiji" 
		pronašao pravi i možda jedini način da održite netaknutim svoj nacionalni ideal. Da bi ste očuvali patriotizam i kult s
		vojih nacionalnih junaka pomogla vam je vaša religija. Pretvorili ste svoju religiju u narodnu crkvu, bolje reći, u narodnu tradiciju. Istina, vi osećate, poput svakog čoveka koji zaista razmišlja, da postoji nešto neodredljivo, nešto suviše uzvišeno da bi
		se pojmilo, nad nama, nešto što natkriljuje svet i upravlja njime. Međutim vi niste religiozni. 
		Niste mogli da prihvatite Boga kakav je u Bibliji, pretvorili ste ga u večnog i svemoćnog 
		glavara  svog  naroda.  Ako  bih  mogao  da  u  ovoj  oblasti  upotrebim  trivijalan  izraz,  rado  bih 
		rekao da vaš "bog" nosi oklop i bradu Kraljevića Marka, šajkaču vašeg ratnika sa Cera i Jadra, 
		Kajmakčalana  i  Dobrog  polja.  Popovi  vam  nisu  bili  niti  jesu  crkveni  ljudi,  već  vatreni 
		rodoljubi sa svim vrlinama i manama vašeg naroda.</p><p>Religija  je,  svakako,  moćno  sredstvo  poretka,  a  zdrav  razum  vam  je  pokazao  put  da  je ponarodite i da je takvu prihvate vaši ljudi. Ta religija vas, uprkos vama, održava. Muškarci 
		vam  pogotovo  nisu  često  u  crkvi.  Koliko  sam  samo  puta,  u  vreme  obreda,  ušao  u  vaše 
		hramove i tamo zatekao tek nekoliko retkih vernika, i to skoro isključivo žena. Ali se čak i 
		onaj Srbin koji se hvališe da ga je „baš briga i za popa i za njegova posla" prekrsti kada sazna 
		nešto što ga žestoko pogodi, ili ode da pobode upaljenu sveću ispred  ikonostasa  kad  izgubi 
		drago biće. Brižljivo čuvajte tu narodnu religiju jer će vaš narod, onog dana kad je napustite, 
		biti izgubljen.</p>
		<p>Vaš narod je gostoljubiv. U sela čovek ne može doći, a da ne naiđe na širokogrud doček. 
		Narodne  svetkovine  još  čuvaju  onaj  nekadašnji  prelepi  običaj  ugošćavanja.  Prvi  komad 
		božićnog kolača čuva se za namernika.</p>
		<p>Narod vam je demokratičan, i to zaista demokratičan, a ne na način političara. Među vašim 
		ljudima čovek se ceni onoliko koliko je čovek, a ne po onome što su od njega učinili odelo i 
		titule. Novac mu, naravno, kao i svuda, uliva poštovanje i ostavlja utisak, ali taj utisak nije 
		toliki da bi ga naterao da se odrekne vlastitog dostojanstva. Vaš narod zna za samilost i 
		ponekad je takav u trenucima kada se čovek ne nada da će kod njega naći tu lepu ljudsku osobinu.  Koliko  sam,  tako,  puta  u  toku  rata  gledao  kako  dovode  zarobljene  neprijateljske vojnike iznurene od gladi i, umesto da te ljude, koji su im spalili kuće i masakrirali žene i 
		decu, zlostavljaju, vaši vojnici  bi  se  smilovali  nad  njihovom  sudbinom  i davali  im  poslednje 
		parče hleba iz džepa. Narod vam je "ponosan" ali ne i ohol. Taj "ponos" nije mana, već vrlina. 
		Ona je nužna svakom zaista dobrom čoveku jer ga sprečava da podlegne zlim uticajima ili iskušenjima. Taj "ponos" je, naprosto, poštovanje sopstvene ličnosti. Loši ljudi ga nemaju. Oni su samo oholi.</p>
		<p>Najzad, vi ste bistar narod, jedan od najbistrijih koje sam za života video. Shvatate brzo i 
		pravilno.  Sa  svojom  inteligencijom  i  prirodnim  bogatstvima  tla,  morali  biste  imati jednu od glavnih uloga u Evropi.</p>
	</div>
	<hr width="80%">
	<div>
		<h5 class="podnozje">Ovih nekoliko pasusa predstavlja početak knjige <a href="https://sr.wikipedia.org/sr/%D0%90%D1%80%D1%87%D0%B8%D0%B1%D0%B0%D0%BB%D0%B4_%D0%A0%D0%B0%D1%98%D1%81" target="blank">Arčibalda Rajsa</a> <a href="http://www.upps.rs/wp-content/uploads/2015/08/Cujte-Srbi.pdf" target="blank">"Čujte srbi"</a>.</h5>
	</div>
</body>
</html>